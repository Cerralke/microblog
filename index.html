<!DOCTYPE html>
<html>

  <head>
	<meta name="generator" content="Hugo 0.91.2" />

  <title>
      
      Magda Jędrzejczyk
      
  </title>

</head>


  <body>

    

	
<div class="h-feed">

	
	
	  <div class="h-entry">
		
			<h1><a href="https://kudriawka.micro.blog/2025/03/07/zimowy-powrt-na-barani.html">Zimowy powrót na Baranią</a></h1>
		

		<a href="https://kudriawka.micro.blog/2025/03/07/zimowy-powrt-na-barani.html" class="u-url"><time class="dt-published" datetime="2025-03-07 09:24:24 &#43;0100">Mar 7, 2025</time></a>

		<div class="e-content">
			 <p>Dla mnie <strong>Barania Góra</strong> to nader szczególne miejsce, ale obiektywnie jest to mało wymagający klasyk na dłuższą wycieczkę. Wczoraj aura - mróz i śnieg przy świetnej widoczności - zamieniły wyprawę w magiczną!</p>
<!-- raw HTML omitted -->
<p>Inaczej niż zazwyczaj wyruszyliśmy <strong>niebieskim szlakiem</strong> i weszliśmy (ja, mój brat i rzadko już obecny ze względu na wiek owczarek Asioka) na szczyt z pominięciem <strong>Przysłopu</strong>, który po ładnych kamieniach Baraniej był dopiero drugim przystankiem. Kuchnia w tym schronisku jest najlepsza w Beskidach, więc oczywiście zjedliśmy obiad.</p>
<!-- raw HTML omitted -->
<p>Trzecim i ostatnim postojem była <strong>chatka AKT na Pietraszonce</strong>, miejsce klimatyczne jak mało które. Po ciepłej herbacie pozostał powrót na <strong>szlak czerwony</strong>, zejście do <strong>Wisły Czarne</strong> i niestety przejście z jednego końca na drugi, do samochodu. Nic mnie tak nie męczy jak zejścia z gór - to ta słynna starość pewnie ;)</p>
<p>Efekt - prawie 20 km w nogach, dobrym tempem; bardzo zmęczony stary pies; odkrycie że zimowe wycieczki w istocie jakby trzepią mocniej. Powrót na Baranią na razie poza planem, ale jakoś nie wątpię, że takowy będzie.</p>
<!-- raw HTML omitted -->

		</div>
	  </div>
	

</div>


    
    

  </body>

</html>
